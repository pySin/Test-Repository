<!DOCTYPE html>
<html lang="en">
<head>
    <meta charset="UTF-8">
    <title>Съвети за обзавеждане на детска стая</title>
</head>
<body>
Обзавеждането на детската е една от важните задачи, с които рано или късно всеки родител се налага да се заеме, за да осигури необходимото пространство и самостоятелност на своето дете.

Планирането и обзавеждането на детската стая звучи като едно забавно начинание, което ви позволява да се върнете обратно в детските си години и да развихрите творческата си енергия. От друга страна обаче, да създадете едно наистина функционално пространство, където вашият наследник ще играе, учи и ще си почива, изисква доста усилия.

За да ви помогнем в това вълнуващо за цялото семейство начинание, сме обобщили няколко полезни съвети за обзавеждането, които се надяваме да ви заредят с вдъхновение и креативност. Как да обзаведем детска стая?

<h2>Започнете с избора на цветова схема</h2>
<p>В много отношения, обзавеждането на детската стая, не се различава особено от обзавеждането на което и да е друго пространство в дома. Затова едно от първите неща, които трябва да решите, това е изборът на подходящи цветове за стаята на детето. Това включва не само стените и пода, но също мебелите и декорацията.</p>

<p>Добре идея е да се придържате към стандартна трицветна палитра, като запазите цветовете с съотношение 70% основен цвят, 20% допълващ цвят и 10% акцентен цвят.</p>

<p>Изберете основен цвят, който е по-натурален. В наситеното синьо или принцеското розово няма нищо лошо, но в даден момент детето ще порасне и ще има нужда от стая, която изглежда по-подходящо за възрастта му. За да си спестите основните ремонти и цялостното преобразяване на стаята, то не прекалявайте с твърде ярките цветове.</p>

<h2>Изберете подходящото легло</h2>
Леглото е една от основните мебели, която взема и най-много пространство, затова изборът му е важен. Ако стаята на детето е по-малка, тогава добра идея са <a href="https://www.kamko.bg/category/mebeli/detski-stai/detski-legla/">детски легла</a> със шкафчета за съхранение или такива с метални рамки, които правят пространството отдолу използваемо.

Ако две деца споделят обща стая, тогава практично решения са двуетажните легла, които ще спестят много място и ще позволят на малчуганите да имат повече свободно пространство за игра и забавления.

Един лесен трик, който може да използвате, за да създадете хармония и за да сте сигурни, че всички мебели ще се съчетават добре помежду си, е да заложите на готови детски спални комплекти, които обикновено освен легло включват и нощни шкафчета, бюро, гардероб и т.н.



<h2>Осигурете достатъчно място за съхранение</h2>
С всички дрехи, играчки, книжки и училищни принадлежности, много лесно детската стая може да се превърне в тотален хаос. За да избегнете това, доколкото е възможно, старайте се да не претрупвате пространството с предмети и декорации. Също така, уверете се, че сте осигурили достатъчно място за съхранение. Тук на помощ идват практични гардероби за детска стая, които имат достатъчно разделения, за да приберете сезонните дрехи, завивки и дори играчки.

Компактните детски бюра могат да бъдат съчетани с практични шкафчета или етажерки, които да бъдат поставени отгоре, за да съхраняват книжките и учебниците на децата. Добрата новина е, че може да откриете етажерки в различни форми и размери, с помощта на които да разчупите дизайна на стаята.

Създайте кът за игра и забавление
Децата имат нужда да играят и творят непрестанно. Сигурни сме, че вашите малчугани биха се зарадвали на специално проектиран кът за игра. Добавете детски килим, подредете любимите играчки и дори може да закачите дъска, на която детето да пише или рисува. Тук възможностите са наистина много и какво точно ще изберете да сътворите, зависи най-вече от интересите на вашето дете. Не забравяйте да се допитате и до него и заедно да създадете детска стая – мечта!
</body>
</html>